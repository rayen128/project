# Projectvoorstel

We beginnen met een projectvoorstel (proposal). Dit is een document waarin je het functionele ontwerp van het project koppelt aan een probleem uit de echte wereld. Kort gezegd, wat doet je project om iets echts toe te voegen of verduidlijk. Hieronder vind je precies hoe en wat.

## Het doel

Projecten hebben altijd een risico van falen. Er zijn signalen die een hoog risico op falen aangeven:

- Het project probeert te veel of te weinig te doen.
- Het doel van het project is erg vaag omschreven.
- Het nut van het project is onduidelijk.

Over het algemeen zie je, dat hoe duidelijker het idee van wat het project zou moeten zijn ten einde van het vak, hoe groter de kans op succes. Dat gezegd, succes hier is natuurlijk een goed compleet project. Het gaat hier zeker niet om een populair product of een potentieel commercieel succes.

Er zijn stappen die je kan nemen om de kans op een succesvol project flink te verhogen. Veel daarvan zit in de voorbereiding en in het krijgen van feedback van medestudenten en ook van the staff. Neem nu echt even de tijd om aan dit voorstel te werken en praat met anderen terwijl je eraan werkt. Ideeën uitwisselen en feedback vragen helpt enorm.

## Het format

Maak je proposal in Markdown (`.md`). Dit is een klein taaltje om met tekst tekst op te maken. Beetje zoals HyperText Markup Language, maar dan een veel simpelere MarkDOWN language. Het voelt misschien nu een beetje gek, maar straks gaat je project op GitHub leven en daar wordt voornamelijk dit format gebruikt voor documentatie. Plus, het is lekker makkelijk te leren en snel in gebruik. Reden ook waarom de content van deze website ook in Markdown is geschreven ([underneath the hood](https://raw.githubusercontent.com/minprog/project/2022/milestones/10%20proposal/10%20Proposal.md)).

Hier is een goede website om je op gang te helpen: <https://www.markdownguide.org/>. Check ook vooral de Cheat Sheet op <https://www.markdownguide.org/cheat-sheet/>. En om meteen even te proberen, ga naar <https://dillinger.io/>. Dillinger is een online Markdown editor met een goed voorbeeldbestand. Zo zie je meteen hoe en wat.

Voor Markdown kan je gewoon een teksteditor gebruiken. Zeker Visual Studio Code heeft goede integratie ingebakken zitten en daarom raden we deze ook aan. Druk in VSC op ctrl+shift+v of cmd+shift+v en je hebt meteen een preview openstaan. 

## Wat vragen

Beantwoord in je voorstel de volgende vragen met een paar regels tekst. Tenminste, als de vraag relevant is voor jouw specifieke project.

1. Wat is **het onderwerp** of de vraag (niet de antwoord) dat jouw project gaat verduidelijken of beantwoorden. Wees duidelijk en specifiek. Een paar abstracte voorbeelden:

    - Er zijn nog maar weinig inzichten of mooie visualisaties rondom dit onderwerp.
    - Momenteel is het ontzettend lastig om met deze type data te werken, niemand heeft dit nog gedaan.

2. Op welke pijler richt jij je? Leg uit waarom je deze gekozen hebt en wat je plan hierover is? Hoe ga je de andere 2 pijlers (/aspecten) verwerken in je project?

3. Wie zijn je verwachte belanghebbende? In andere woorden, voor wie bouw je dit project? Bijvoorbeeld:

    - Mensen die over het algemeen onbekend zijn met het onderwerp van het project.
    - Data Analysten (zoals jij)
    - Bedrijven (groot of klein)
    - De inwoners van Lab42
    - Me, myself, and I
    - Onderzoekers
    - Beleidsmakers en/of politici
    - Etc.

4. In welke setting wordt je project gebruikt? Ook wel, hoe kunnen belanghebbende er profijt uit halen? Een paar voorbeelden:

    - Aannemers kunnen mijn model gebruiken om huisprijzen beter te voorspellen.
    - Beleidsmakers kunnen hun beslissingen aanpassen op basis van mijn resultaten..
    - Data Analysten kunnen mijn code gebruiken om Aandeelkoersen makkelijk te analyseren.

5. Wat doet jouw project anders of speciaal? Wat is je niche? Bijvoorbeeld:

    - Wat maakt jou visualisatie nou echt speciaal? Waarom is jouw onderzoek beter?
    - Waarom gaat jouw manier van Machine Learning en AI toepassen een verbetering opleveren?

6. Hoe ziet je project er uiteindelijk uit? Wat is het eind-product waar je naartoe gaat werken? Dit is misschien wel de moeilijkste en belangrijkste vraag, neem hier rustig de tijd voor.
  
## Schets je eindproduct

Schrijf en **schets** je oplossing. Echt waar, **schets**. Dit is misschien wel de belangrijkste stap van dit hele proces. Want zodra je begint met het uitdenken, ga je ontdekken wat er echt moet gaan bestaan. Er zijn allemaal kleine dingen waar je overheen schiet als je erover schrijft, maar je ziet zodra je het tekent.

Wat je doet hangt een beetje af van het type project:

- Als je een tool of een algoritme maakt voor  data analyse of voor het doen van een voorspelling, teken dan de componenten van de oplossing uit. Dit hangt natuurlijk sterk af van wat je gaat maken.

- In het geval van data processing zou je de verschillende onderdelen van een data processing pipeline kunnen uittekenen. Welke concrete stappen moet je gaan ondernemen? Hoe ziet je data er uiteindelijk uit? Etc.

- In het geval van machine learning, wat voor type probleem (regressie vs. classificatie) is jouw onderwerp? Welke algoritmes wil je gaan toepassen? Zijn er nog andere technieken die je wilt gebruiken? Hoe wil je dat je uiteindelijke model eruit komt te zien?

- In het geval van visualisatie, zou je kunnen bedenken wat voor type visualisatie je wilt maken? Hoe moeten die er uit te komen zien? Is er een interactief gedeelte? Zo ja, was dat dan?

In alle gevallen:

- Geef een korte samenvatting van jouw oplossing (een paar zinnen) en verbind het probleem dat je probeert op te lossen. "Deze applicatie zal..."

- Neem een minuutje om een goede tool te vinden om foto's van je schetsen te maken. Kijk bijvoorbeeld naar Microsoft Lens. Een rechte en goede kwaliteit foto maakt een wezenlijk verschil. Zorg er in ieder geval voor dat je tekeningen begrijpbaar zijn. Als we niet redelijkerwijs kunnen lezen of begrijpen wat er staat, kan het ervoor zorgen dat je later aan je project kan beginnen. Dit zorgt voor een kleine achterstand die je uiteindelijk weer moet compenseren. Natuurlijk staat het je ook vrij om te schetsen met een computerprogramma, maar over het algemeen raden we papier aan.

- Plaatjes sla je op als aparte bestanden en kan je vervolgens in Markdown linken. Zie <https://www.markdownguide.org/basic-syntax/#images-1>

## Features

1. Maak een lijst van eigenschappen of onderdelen (*feature*) die idealter onderdeel zouden of zouden moeten zijn voor je project. Bij het maken van deze lijst, probeer zo specifiek mogelijk te zijn. Een feature kan (o.a.) een onderdeel zijn van de volgende onderwerpen:

    - Data Collection
    - Data Cleaning
    - Feature Engineering
    - Model Training
    - Model Evaluation
    - Deployment (if applicable)
    - Visualisatie
    - Interactiviteit

2. Hak nu je lijst in twee. Eén lijst van features die moeten bestaan, anders is je project niet af. Bijvoorbeeld, een meeting app zonder de mogelijkheid om meetings te maken is niet echt een meeting app. Een andere lijst voor features die je zou willen dat bestaan, maar die niet absoluut cruciaal zijn. Denk hier goed over na en probeer zoveel mogelijk features op de tweede lijst te zetten. Als een feature echt nodig is, en dus op de eerste lijst gaat, schrijf dan even kort op waarom.

3. Tot slot, zet de features op de tweede lijst op volgorde van hoe belangrijk ze zijn voor jouw project. Dit gaat je helpen om te prioritizeren later.

Alles wat je hier schrijft is waarschijnlijk nog incompleet. Op basis van feedback van anderen of simpelweg door te werken aan je project, zal je features willen toevoegen of veranderen. Maar door dit werk nu te doen, laat het je straks focussen op de belangrijke stukken uit je project. Daarbij geeft het je een beetje overzicht, waardoor je ook makkelijker kleine stukjes kan afbijten even afhankelijk van hoeveel tijd je hebt die dag. Gecombineerd zorgt dit ervoor dat je aan het einde van het vak niet met een hele mooie app zit voor veilingen, zonder de veilingen.

## Requirements

Je project komt ook met vereisten. Dingen die nodig zijn om je project te laten werken. Dat kan bijvoorbeeld een databron zijn, een bepaalde API of een framework. De vraag hier is, denk goed na over wat er nodig is voor jouw project en waar je dat kan vinden. Dat doe je op basis van wat je **nu** weet. Na het indienen van je projectvoorstel, tijdens feedbackgesprekken met andere studenten of met docenten, kunnen er extra dingen naar voren komen. Wat daaruitkomt kan je later aan je voorstel toevoegen.

- Maak een lijst van alle **gegevensbronen** die je gaat gebruiken. Voeg hier links toe naar de downloadpagina of eventuele APIs die je wilt gebruiken. Schrijf op hoe je toegang krijgt. Vaak zal je een account moeten aanmaken, of in sommige gevallen een mailtje moeten sturen.

- Maak een lijst van **externe componenten** (bijvoorbeeld bibiliotheken zoals `sqlalchemy` of `bootstrap`) die je gaat gebruiken om bepaalde functies te implemtenteren. Geef aan welk onderdeel je nodig hebt en waarvoor.

## Wat wordt moeilijk?

Er zit een boel onzekerheid en onbekendheid in een project als dit. De kans is best groot dat iets erg lastig blijkt of juist reuze meevalt. In ieder geval willen we je aanmoedigen nu alvast na te denken over wat vermoedelijk lastig gaat zijn en vervolgens ook wat eventuele uitwegen zijn. Bijvoorbeeld: Is het mogelijk om mijn project over alleen Nederland te doen ipv. over heel Europa? Maak daarom een lijst van punten die je verwacht moelijk te zijn. Tijdens de bespreking gaan we het hier natuurlijk over hebben.

## Finishing up

* Geef je project een naam en schrijf natuurlijk ook je eigen naam op.
* Run een spellchecker en kijk nog even naar de Markdown preview. 
* Zorg ervoor dat plaatjes niet te groot of te klein zijn in het voorstel.
* Dubbelcheck dat alle gevraagde onderdelen van het voorstel bestaan.
