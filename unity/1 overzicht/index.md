

# Zakelijkheden

## Indeling / Deliverables
- We beginnen allereerst met een kleine intro in Unity d.m.v. wat klassikale sessies waarbij we een simpel 'Roll the Ball' project zullen volgen en wat content bekijken van *Unity Learn*.
- Daarna lever je een **proposal** in voor de game die je gaat ontwikkelen.
	- Dit is een klein document waarbij je het *thema* van je game, de *gameplay mechanics en je *user testing* beschrijft.
	- Denk hierbij ook goed na over de *scope* van je game: Wanneer is de game volgens jou 'af'? Neem je niet teveel hooi op je vork? Verantwoord je keues.
- Na goedkeuring van je proposal ga je aan de slag met je **prototype** bouwen.
	- Dit is een versie van je spel dat puur op de gameplay focust. Het hoeft er dus nog niet mooi uit te zien en kan nog bugs bevatten. Focus je hierbij vooral op het bewijzen dat je *gameplay loop* werkt en leuk is.
- Het **prototype** dient als je eerste kans om feedback te krijgen van andere gebruikers, en dit te verwerken in je volgende iteratie.
- Hierna volgen nog twee playtest momenten: de **Alpha** en de **Beta**.
- Wanneer het einde van het project nadert, maak je een **korte video** die demonstreert wat je project inhoudt.
- Aan het einde van het project houden we een bijeenkomst waar je je eindproduct kan **presenteren** aan de andere studenten.

## Beoordeling
- Zoals al benoemd, wanneer het einde van het project nadert, maak je een korte video die demonstreert wat je project inhoudt. Hieruit volgt je cijfer.
- Je game wordt beoordeeld op een aantal aspecten. Je game hoeft niet aan **al** deze aspecten te voldoen. Zo kan een game die er aesthetisch niet uit ziet alsnog leuk zijn om te spelen omdat je uren hebt gespendeerd aan het perfectioneren van de movement mechanics. Verantwoord daarom in je video waarom je hebt gekozen om te focussen op de aspecten die van belang zijn in jouw product. De aspecten zijn:
	- Game design
		- De verantwoording achter je design keuzes die de gameplay beinvloeden.
	- Game programming
		- Stukjes (gameplay) code die je hebt geschreven om je project te laten werken.
	- Aesthetics/Storytelling
		- De look & feel van je spel.
	- Polish/Accessibility
		- Hoe gebruiksvriendelijk is je spel? Hoe heb je de ruwe kantjes van je spel weggepoetst?
	- User testing
		- Hoe kan je je design keuzes verantwoorden op basis van gebruikersfeedback?
- Naast deze aspecten wordt ook gekeken naar je iteratie proces. Waar begon je mee, en waar ben je geëindigd? Hoe heb je steeds de feedback geïmplementeerd?
- De fysieke presentaties aan het einde van het project zijn voor de leuk, en hebben verder **geen** invloed op je cijfer.

## Communicatie
Dit jaar wordt er gebruik gemaakt van een **Discord** kanaal om aan TA's en medestudenten vragen te stellen die gaan *over je project*, dus bijv. over bepaalde stukjes code, of suggesties voor welke Unity features je moet gebruiken. **Dit is géén officieel communicatiemiddel van de UvA**, en er zijn dus ook andere regels over hoe ze omgaan met jouw data.
**Vragen over zakelijkheden als deadlines e.d. blijven via de normale communicatiemiddelen lopen** (`help@mprog.nl`). 

Kijk even op [*Dont Ask To Ask*](https://dontasktoask.com/) om een goed beeld te krijgen van hoe je je vragen het beste kan stellen, en ook om te zien wat je vooral niet moet doen.
